<div dir="rtl" align='justify'>
[لیست تسک‌های مرتبط با این فاز به صورت issue template](issue-template-Phase17.md)

# فاز هفده: آشنایی با ETL (Extract, Transform, Load)

## مقدمه
در دنیای واقعی، داده‌ها از منابع مختلف و با استانداردها و ساختارهای مختلف جمع‌آوری می‌شوند. هم‌چنین در بسیاری از موارد داده‌ها تمیز نیستند و باید پیش از استفاده روی آن‌ها فرآیند تمیزسازی انجام شود. حال فرض کنید می‌خواهیم داده‌های مربوط به یک موضوع را که از منابع مختلف جمع‌آوری شده‌اند و ساختارهای متفاوتی دارند مورد پردازش قرار دهیم و  به نتیجه‌ی دلخواه برسیم. برای این کار باید همه‌ی داده‌ها را تمیز کنیم و آن‌ها را به یک ساختار و استاندارد یکسان در آوریم. 

## تعریف

```
به فرآیند کپی داده از یک یا چندین منبع به یک سیستم مقصد که داده را به طور متفاوتی بازنمایی می‌کند ETL گفته می‌شود.
```
منبع: 
[ویکی‌پدیا](https://en.wikipedia.org/wiki/Extract,_transform,_load)

عبارت
ETL
متشکل از سه واژه‌ی زیر است:
- Extract
- Transform
- Load

### Data Extraction (استخراج داده)
در این مرحله داده‌ی خام از منبع‌های مختلف به یک فضای میانی کپی می‌شود. منابع مبداً می‌توانند دارای داده‌ی ساختاریافته یا غیرساختاریافته باشند. از منابع داده می‌توان به موارد زیر اشاره کرد:

<div dir="ltr">

- SQL or NoSql servers
- Flat files
- Email
- Web pages
- etc.

</div>

### Data Transformation (تبدیل داده)
داده‌ی خام موجود در فضای میانی مورد پردازش قرار می‌گیرد تا به ساختاری که برای تحلیل داده مورد نیاز است تبدیل شوند. این مرحله می‌تواند شامل کارهای زیر باشد:
- فیلتر کردن
- تمیزسازی
- حذف داده‌های تکراری
- اعتبارسنجی
- انجام محاسبات، ترجمه و یا خلاصه‌سازی داده‌ی خام که می‌تواند شامل تغییر نام ستون‌ها، تبدیل واحد‌های پول یا واحدهای اندازه‌گیری، ویرایش ستوه‌های متنی یا ... باشد.
- حذف یا رمزنگاری داده‌های حساس یا محرمانه
- تبدیل ساختار داده به ساختار مقصد مثلاً تبدیل
JSON
به جدول یا چند جدول که می‌توان آن‌ها را
Join
کرد.

### Data Loading (بارگذاری داده)
در این مرحله داده‌ی تبدیل‌شده در مرحله‌ی قبل از فضای میانی به انباره‌ی داده‌ی مقصد منتقل می‌شود. این مرحله معمولاً غیر از بارگذاری اولیه‌ی داده، به صورت متناوب نیز اجرا می‌شود تا داده‌های جدید به انباره‌ی داده اضافه شوند. در اکثر موارد این فرآیند به طور اتوماتیک انجام می‌شود.

برای آشنایی بیش‌تر می‌توانید
[این لینک](https://www.ibm.com/cloud/learn/etl)
را مطالعه کنید.
</div>