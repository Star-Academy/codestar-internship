<div dir="rtl" align='right'>

#  آشنایی با Full-Text Search

<div align='center'>

**[⚡Issues⚡](./issue-template-simpleProject.md)**

</div>

در این بخش یک موتور جستجوی ساده می‌نویسیم که متن حجیمی را به‌عنوان ورودی بگیرد، پردازش‌های لازم را روی آن انجام دهد تا در نهایت کاربر بتواند روی متن‌هایی که قبلا وارد شده بود، جستجو کند.


## آشنایی با مفاهیم اولیه جستجوی متنی

قبل از شروع مطالعه حدود ۱۵ دقیقه تا نیم ساعت روی دو سوال زیر فکر کنید تا ذهن شما آماده شود:

- به روز‌های اول تشکیل شرکت گوگل فکر کنید، فرض کنید متن‌های چند صد هزار صفحه‌ی وب را جمع آوری کرده‌اید و می‌خواهید بین آن صفحات جستجو کنید. چه راه حلی برای اجرای کوئری چند کلمه‌ای کاربران بین هزاران صفحه متن که از قبل آماده شده است به ذهنتان می‌رسد؟
- چطور می‌شود این جستجو را از مرتبه‌ی یک یا همان  (O(1 انجام داد؟ 

یکی از داده‌ساختارهایی که برای پیاده‌سازی موتور جستجو قابل‌استفاده است، Inverted Index می‌باشد. برای آشنایی با این داده ساختار [Inverted Index - GeeksforGeeks](https://www.geeksforgeeks.org/inverted-index/) را مطالعه کنید؛ سپس برای فهم بهتر 
ویدئوی [The Inverted Index](https://www.youtube.com/watch?v=bnP6TsqyF30) را مشاهده نمایید.

## تمرین اول

برنامه‌ای به زبان java بنویسید که تعدادی Document را بخواند و از روی آن‌ها یک  Inverted Index بسازد؛
‫سپس در `Console` از کاربر یک ورودی به عنوان کلمه بگیرد و نام `Document` هایی را که شامل آن کلمه هستند، چاپ کند.

### توجه
- پیشنهاد می‌کنیم از  [The 20 Newsgroups data set](./The20Newsgroups.zip) برای تست برنامه استفاده کنید.
- برای بالا بردن دقت جستجو تمام داکیومنت‌های ورودی را Uppercase کنید.

## تمرین دوم

برنامه‌ای که در تمرین قبل نوشتید را به نحوی توسعه دهید که سه نوع ورودی از کاربر بگیرد:
   1. کلماتی که حتما باید در نتیجه وجود داشته باشند، پیشوندی ندارند.
   1. کلماتی که حداقل یکی از آن‌ها می‌بایست در نتیجه وجود داشته باشد، با پیشوند `+` مشخص می‌شوند.
   1. کلماتی که نمی‌بایست در نتیجه وجود داشته باشند، با پیشوند `-` مشخص می‌شوند.

*ورودی نوع اول مانند And، نوع دوم مانند Or و نوع سوم مانند Not می‌باشد.*
  
### مثال
` get help +illness +disease -cough `

با استفاده از `Query` بالا می‌توانیم `Document` هایی را پیدا کنیم که حتماً شامل عبارات `get` و `help` و همچنین حداقل یکی از عبارات `illness` و `disease` باشند و شامل عبارت `cough` نباشند.

## مطالعه بیشتر

 برای آشنایی بیشتر با نحوۀ کار موتور‌های جستجو دیدن ویدئوی [How Google searches one document among Billions of documents quickly](https://www.youtube.com/watch?v=CeGtqouT8eA) توصیه می‌شود.
</div>
